<!DOCTYPE html>
<html lang="pl-PL">
<head>
<meta http-equiv="Content-Type" content="text/html; charset=utf-8" />
<title>Rozwój psychoruchowy | Rehabilitacja – terapia manualna | Dukla – NZOZ „Revita”</title>
<meta name="description" content="NZOZ „Revita” zajmuje się rehabilitacją osób z dysfunkcjami narządów ruchu. Zakład świadczy usługi w zakresie rehabilitacji dorosłych oraz rehabilitacji dzieci." />
<link href="revita.css" rel="stylesheet" type="text/css" /><!--[if IE 5]>

<style type="text/css"> 
/* place css box model fixes for IE 5* in this conditional comment */
.revita #menupion { width: 230px; }
</style>
<![endif]--><!--[if IE]>
<style type="text/css"> 
/* place css fixes for all versions of IE in this conditional comment */
.revita #menupion { padding-top: 30px; }
.revita #main { zoom: 1; }
/* the above proprietary zoom property gives IE the hasLayout it needs to avoid several bugs */
</style>
<![endif]-->
<script type="text/javascript" src="SpryAssets/SpryMenuBar.js"></script>
<script src="JS/Panel.js" type="text/javascript"></script>
<link href="JS/Panel.css" rel="stylesheet" type="text/css" />
<meta name="viewport" content="width=device-width, initial-scale=1.0">

<meta property="og:site_name" content="Revita-dukla" />
<meta property="og:title" content="Revita-dukla" />
<meta property="og:type" content="article" />
<meta property="og:url" content="https://www.revita-dukla.pl/" />
<meta property="og:image" content="https://www.revita-dukla.pl/images/baner179px.jpg />


<meta name="twitter:card" content="summary" />
<meta name="twitter:title" content="Revita-dukla" />
<meta name="twitter:url" content="https://www.revita-dukla.pl/" />
<meta name="twitter:image" content="https://www.revita-dukla.pl/images/baner179px.jpg" />
<script type="text/javascript">
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-78803858-1', 'auto');
  ga('require', 'displayfeatures');
  ga('send', 'pageview');

</script>
</head>

<body class="revita">

<div id="kontener">
  
  <div id="naglowek">
<img src="images/baner179px.jpg" width="840" height="179" alt="revita baner" />
  <!-- end #naglowek --></div>
  
  
  
  
  <div id="main">
 
  <div class="textdolewej">
	  <ul id="MenuBar1" class="MenuBarHorizontal">
    <li><a class="MenuBarItemSubmenu" href="#">Rehabilitacja dzieci</a>
      <ul>
        <li><a href="personel-dzieci.html">Personel</a></li>
        <li><a href="rehabilitacja-dzieci-metody-terapeutyczne.html">Metody terapeutyczne</a></li>
        <li><a href="rozwoj-psychoruchowy.html">Rozwój psychoruchowy</a></li>
        <li><a href="cennik-dzieci.html">Cennik</a></li>
        <li><a href="galeria-rehabilitacja-dzieci/index.html">Galeria</a></li>
        <li><a href="kontakt-dzieci.html">Kontakt</a></li>
      </ul>
    </li>
    <li><a class="MenuBarItemSubmenu" href="#">Rehabilitacja dorosłych</a>
      <ul>
        <li><a href="personel-doroslych.html">Personel</a></li>
        <li><a href="rehabilitacja-doroslych-metody-terapeutyczne.html">Metody terapeutyczne</a></li>
        <li><a href="cennik-dorosli.html">Cennik</a></li>
        <li><a href="galeria-rehabilitacja-doroslych/">Galeria</a></li>
        <li><a href="kontakt-dorosli.html">Kontakt</a></li>
      </ul>
    </li>
     <li><a class="MenuBarItemSubmenu" href="#">Domowa rehabilitacja dorosłych</a>
      <ul>
        <li><a href="personel-domowa-rehabilitacja.html">Personel</a></li>
        <li><a href="cennik-domowa-rehabilitacja.html">Cennik</a></li>
        <li><a href="kontakt-domowa-rehabilitacja.html">Kontakt</a></li>
      </ul>
    </li>
  </ul>
   <p>&nbsp;</p>
  <h1>Rozwój psychoruchowy   dziecka (od 0 do 12 m-ca życia)</h1>
    <p>Opracowanie: mgr rehabilitacji <b>Violetta Bąk</b></p>
    <p>
          
            Broszura ta ma na celu pomoc rodzicom w obserwacji rozwoju   własnego dziecka, jak i wczesne wykrycie ewentualnych nieprawidłowości,   co powinno być wskazaniem do przeprowadzenia konsultacji u specjalisty.<br />
            <br />
            Niniejsze opracowanie jest zbiorem podstawowych informacji dla   rodziców na temat psychoruchowego rozwoju dziecka w okresie od urodzenia   do pierwszego roku życia. Jest to skrót wiadomości zawartych w pracy   Grażyny Banaszek          pt. „Rozwój niemowląt i jego zaburzenia a rehabilitacja metodą          Vojty”.<br />
            <br />
            <br />
            <span class="styl2">I.    Prawidłowy rozwój niemowlęcia i pierwsze sygnały jego   zaburzeń.</span><br />
            <br />
            <strong>A.   Rozwojowa asymetria ułożeniowa na plecach w I kwartale   życia.</strong><br />
            <br />
            Niemowlę w tym okresie ssie pokarm matki wielokrotnie w ciągu doby. Śpi   ale coraz dłużej czuwa i coraz bardziej interesuje się otoczeniem, co   wskazuje na prawidłowe reakcje: wzrokowe, emocjonalne, poznawcze.<br />
            Od około IV tygodnia życia niemowlę urodzone o czasie zaczyna   reagować zmianą mimiki na spotkanie znajomej twarzy.<br />
            Od VI tygodnia życia pojawia się pierwszy uśmiech. U noworodka   głowa odgięta jest lekko do tyłu i trzymana jakby w ramionach. Szyja   wydaje się zbyt krótka, a barki uniesione zbyt wysoko. Mówimy o   protrakcji barków, które wysunięte są do przodu i do góry. Ramiona u   noworodka przywiedzione są do tułowia, ustawione w rotacji wewnętrznej i   w retrakcji (cofnięte do tyłu). Brak jest centrowania w stawach   kulistych, co ogranicza swobodę wykonania otwartych ruchów ramion, jakie   potem będą możliwe.<br />
            Kończyny górne są u noworodka zgięte we wszystkich stawach,   piąstki zaciśnięte, a kciuki przywiedzione i schowane w dłoniach.   Uniesione barki pociągają łopatki ku górze i na zewnątrz od kręgosłupa   piersiowego. Zaokrąglone plecy noworodka nie dają stabilizacji w leżeniu   na plecach. Wynika to zarówno z podciągania łopatek ku górze jak i z   nadmiernej kifozy (wypukłości) odcinka piersiowego kręgosłupa.<br />
            W 1 m-cu życia maleństwo kopie obunóż i naprzemiennie wzdłuż   podłoża, rzadko unosi kolana do brzuszka, często podpiera się na   piętach.<br />
            Przez dwa pierwsze miesiące życia utrzymuje się tzw. odruch   Moro. Jest to reakcja ruchowa z wyrzutem kończyn górnych w bok i objawem   niepokoju (zmiana położenia ciała, bodźce słuchowe i dotykowe).<br />
            Kiedy niemowlę osiąga stabilizację na podłożu w pozycji na   plecach i lepsze planowanie ruchu kończyn, reakcja ta powinna wygasać   (do 1 m-ca ż.). Niedobrze jest kiedy utrzymuje się nadal w   „noworodkowym” nasileniu.<br />
            Proces wyprostu i złagodzenia krzywizn kręgosłupa następuje   stopniowo – od głowy ku kości ogonowej. Rozpoczyna się po VI tygodniu   życia, i trwa w warunkach prawidłowych do końca pierwszego kwartału.<br />
            Aby postępował wyprost kręgosłupa, musi pojawić się lepsze   napinanie mięśni brzucha i głębokich mięśni szyi, pociągających brodę do   klatki piersiowej. Po uzyskaniu wydłużenia odcinka szyjnego i górnego   piersiowego kręgosłupa, możliwe jest osiągnięcie symetrii ułożeniowej   głowy i podparcie jej na potylicy. Stopniowo obniżają się barki i   łopatki. Coraz lepiej napinające się skośne łańcuchy mięśni brzucha przy   udziale mięśni zębatych przednich, pociągają łopatki w dół i nieco do   boku. Z drugiej strony działają mięśnie równoległoboczne prowadzące od   łopatek do kręgosłupa. Dolne kąty łopatek przyciągane są więc skośnie w   dół w kierunku kręgosłupa piersiowego. Stopniowo dochodzi do wyprostu   tułowia. Niemowlę ma szerszą bazę podparcia na talerzach łopatek i   lepsze poczucie bezpieczeństwa w leżeniu na plecach, a także możliwość   oderwania od podłoża obu rączek jednocześnie i zbliżyć je w linii   środkowej ciała – dłońmi do siebie na wysokości wzroku ( 2 m-c ż.). Jest   to kamień milowy w rozwoju – koordynacja ręka-ręka (pierwsze spotkanie   prawej i lewej strony ciała i półkuli mózgu). Świadomość kształtowanie   się schematu ciała dziecka.<br />
            Pod koniec 3 m-ca życia następuje wyprost lędźwiowego odcinka   kręgosłupa – stabilny podpór na miednicy. Zmienia położenie od   prymitywnego          przodopochylenia, do tak zwanego wyprostu. Dzieje się tak przez   aktywniejsze włączenie się do pracy mięsni prostych brzucha, łączących   spojenie łonowe i mostek. Mostek stanowi punkt stały, do którego zbliża   się kość łonowa. Osiąga wyprost odcinka lędźwiowego kręgosłupa i oparcie   talerzy miednicy mocno na podłożu. Ustawienie miednicy w wyproście   umożliwia przy współudziale mięśni brzucha, uniesienie na dłużej obu   kończyn dolnych do góry – aktywnie przeciw sile ciążenia. W warunkach   prawidłowych kończyny dolne utrzymywane są w górze z podudziami   ustawionymi równolegle do podłoża. Poszczególne odcinki kończyn – uda,   podudzia i stopy, powinny być zgięte wobec siebie pod kątem prostym.   Naprzemienne ruchy rotacji wewnętrznej i zewnętrznej ud w kolistych   stawach biodrowych pomagają w utrzymaniu stabilnej pozycji na plecach z   uniesionymi nóżkami. W tej pozycji niemowlę wkracza w drugi kwartał   życia.<br />
            Jak dochodzi do uniesienia głowy nad podłoże z pozycji leżenia na   brzuchu w I kwartele życia ?.<br />
            Korzyści z leżenia na brzuchu, to nie tylko ułatwienie wydalania gazów   po posiłku, ulewanie mniej niebezpieczne (w tej pozycji), ale także   stymulacja rozwoju. Dziecko uczy się coraz pewnie unosić głowę,   opierając się coraz lepiej na przedramionach, potem na łokciach,   następnie na wyprostowanych łokciach, aż w końcu z leżenia na brzuszku   przechodzi do raczkowania.<br />
            Dzisiaj wiemy więcej i lepiej o rozwoju dziecka, kiedy leżenie   na brzuchu jest korzystne, a kiedy może nasilić nieprawidłowe wzorce   rozwoju.<br />
            Donoszony, zdrowy noworodek położony na brzuchu dotyka do   podłoża jednym policzkiem. Głowa lekko odgięta do tyłu, szyja wydaje się   być bardziej krótka. Na podłożu leżą nadgarstki, klatka piersiowa na   wysokości mostka, kolana i podudzia. Kończyny dolne i górne są zgięte we   wszystkich stawach. Biodra i brzuszek uniesione są nieco nad podłoże,   co związane jest z odgięciowym, prymitywnym ustawieniem miednicy i   silnym napięciem mięśni zginających stawy biodrowe.<br />
            U donoszonego noworodka, przy prawidłowym napięciu mięśniowym,   nie da się wyprostować nóżek w stawach biodrowych do kąta 180 stopni w   stosunku do osi kręgosłupa, i położyć płasko miednicy na podłożu. Nóżki i   rączki w tym wieku są zgięte we wszystkich stawach, ponieważ w tym   okresie życia występuje przewaga napięcia w mięśniach zginających.   Dłonie zamknięte w piąstki ułożone są na podłożu, na wysokości barków.   Łokcie często uniesione są nieco w górę          (retrakcja), ramiona znajdują się blisko klatki piersiowej,   kciuki przywiedzione i schowane w piąstkach.<br />
            Leżąc na brzuchu zdrowy noworodek potrafi jedynie odwrócić głowę   z boku na bok, tuż nad podłożem (reakcja obronna). Do dźwigania głowy   (ciężkiej w tym okresie i dużej w proporcji do reszty ciała – 1/3),   konieczne jest napięcie mięśni klatki piersiowej, brzucha i kończyn   górnych.<br />
            Gdy u dziecka mięśnie grzbietu są nadmiernie napięte, to wówczas   dziecko robi tzw. „mostek” podpierając się na miednicy i odgiętej do   tyłu głowie. O dźwiganiu głowy nad podłoże w leżeniu w leżeniu na   brzuchu, a więc o pojawieniu się u dziecka mechanizmów   podporowo-wyprostnych, koniecznych do dalszego prawidłowego rozwoju,   mówimy wówczas, gdy w tej pozycji niemowlę zaczyna przesuwać dłonie   coraz bardziej w kierunku dogłowowym. Mechanizm przesuwania rąk do   przodu z okolic bliskich nadgarstkom do środkowej części przedramion (6   tyg.ż), aż do bliżej łokci pod koniec I kwartału życia.<br />
            <br />
            <strong>B.  Stabilizacja na podłożu jako baza dla rozwoju funkcji   chwytnych kończyn   górnych w II kwartale.</strong><br />
            <br />
            U noworodka zarówno odcinek szyjny jak i lędźwiowy kręgosłupa,   są fizjologicznie odgięte do tyłu. Pod koniec I kwartału życia kręgosłup   jest dość dobrze wyprostowany. W wieku trzech miesięcy osiągamy   centrowanie kości ramiennych i udowych w stawach kulistych – barkowym i   biodrowym. Jeśli ten proces przebiega bez zakłóceń, to dalszy rozwój   niemowlęcia nie jest zagrożony.  Wyprost kręgosłupa pozwala na rotację   między kręgami, co stopniowo umożliwia swobodniejsze obroty głowy w   prawo i w lewo, a w drugim kwartale doprowadza do obrotu z pleców na   brzuch.<br />
            Rozwijające się funkcje poznawcze są przyczyna i motorem rozwoju   ruchowego niemowlęcia. Rozwój ruchowy i rozwój psychiczny są ze sobą   najsilniej związane i warunkują się wzajemnie. Prawidłowy dopływ   informacji ze świata zewnętrznego poprzez wszystkie zmysły – smak,   dotyk, węch, wzrok i słuch – daje poczucie pewności i bezpieczeństwa,   oraz podejmowania nowych doświadczeń ruchowych. 3-miesięczne niemowlę   zwraca na siebie uwagę bliskich poprzez          „guganie” i śmianie się. Wyraźnie interesuje się kolorowymi   przedmiotami i niezgrabnie trafia na zabawki wymachując (początkowo   bezładnie) rączkami. Potrafi się bawić dłońmi przed twarzą. Wyprostowany   kręgosłup szyjny, piersiowy i lędźwiowy pozwala na utrzymanie stabilnej   pozycji leżenia na plecach, osiągając symetrię ułożenia głowy i   tułowia.<br />
            Niemowlę 3-miesięczne potrafi dźwignąć i długo utrzymywać nad   podłożem zgięte we wszystkich stawach kończyny dolne, przyciąga kolana   do brzucha lekko odwodząc uda i zwracając powierzchnie podeszwowe stóp   do siebie (około 1 min.) utrzymując kończyny dolne nad podłożem i   dźwigać je aktywnie przeciwko sile przyciągania ziemskiego. Nie traci   przy tym symetrii ułożenia, nie opada nóżkami i biodrami stale w jedną   stronę. Odruchy chwytne dłoni tracą stopniowo swą intensywność. Kciuki   znajdują się cały czas odwiedzione na zewnątrz dłoni. Ręka rozwija się   do chwytu i podparcia.<br />
            Dziecko 4-miesięczne zaczyna dotykać dłońmi kolan, brzucha i   stopniowo okolicy narządów płciowych, pewnie sięga do zabawki, prawą   ręką w prawo a lewą w lewo. Przekroczenie ręką linii środkowej ciała na   przełomie czwartego i piątego miesiąca oraz podążanie za zabawką z   prawej na lewą stronę jest wstępem do obrotu na bok, a potem na brzuch.   Kończyny dolne dźwigane są coraz wyżej. Rączki dziecka chwytają   podudzia, a potem stopy i prowadzą je coraz bliżej ust. Kręgosłup jest w   tej pozycji rozciągany i prostowany, a punkt ciężkości w leżeniu na   plecach przesuwa się w kierunku łopatek i głowy. Coraz silniej pracują   mięśnie przedniej ściany tułowia, a coraz bardziej rozluźniają się   mięsnie grzbietu.<br />
            Po skończeniu pięciu miesięcy, dziecko próbuje obrócić się na   brzuszek. Mechanizm obrotu z pleców na brzuch zaczyna się zwrotem głowy w   kierunku do interesującego przedmiotu z wyciągnięciem do niego kończyny   górnej. Następnie niemowlę obciąża bardziej łopatkę po stronie   wyciągniętej kończyny, tak że staje się punktem podparcia, do którego   zaczynają zbliżać się przyczepy mięśni obracających tułów. Najpierw w   tym kierunku przyciągany jest przeciwny staw biodrowy, a zgięta nóżka   przeciwna do łopatki, przenoszona jest kolanem przez linię środkową   ciała, pociągając tułów na bok. Druga nóżka  prostuje się lekko i   znajduje oparcie na podłożu, na bocznej powierzchni uda. Potem w okolicy   stawu biodrowego opartego na podłożu, a więc po stronie tej   ustabilizowanej łopatki, powstaje drugi punkt podparcia, do którego   przyciągana zostaje stopniowa górna część tułowia, wolna kończyna górna i   unoszona coraz wyżej głowa. Stopniowo podparcie z łopatki przesuwa się   coraz bardziej na bark i łokieć. Niemowlę opierając się na łokciu i   stawie biodrowym tej samej strony ciała coraz wyżej unosi głowę,   zwróconą już twarzą do podłoża. Przenosi coraz dalej wokół punktów   podparcia tułów i wolne kończyny, aż oprze się na nich w leżeniu   przodem. Ciało dziecka kończy ten manewr z nieco bardziej wyprostowanymi   kończynami tej strony ciała, która leży przez cały czas na podłożu i z   bardziej zgiętymi kończynami, które są przenoszone wokół punktów   podparcia.<br />
            Linie łączące osie stawów barkowych i biodrowych ustawiają się   jak boki trapezu. Jeden bok ciała jest rozciągnięty, a drugi po stronie   zgiętych kończyn – skrócony. Takie ustawienie się osi pasa barkowego   wobec biodrowego występuje podczas lokomocji. Zarówno podczas lokomocji   czterokończynowej, jak i podczas lokomocji dwunożnej, stawy biodrowy i   barkowy po stronie ciała to zbliżają się, to oddalają od siebie   naprzemiennie. A więc przetaczanie z pleców na brzuch zawiera także   cechy charakterystyczne dla lokomocji.<br />
            Pod koniec II kwartału życia, oprócz obrotu na brzuch, pojawia   się chwyt całą dłonią z kciukiem ustawiającym się w opozycji do   pozostałych palców.<br />
            5-cio miesięczne dziecko potrafi chwytać przedmiot w linii   środkowej ciała jednocześnie obiema rękami. 6-cio miesięczne przekłada   zabawkę z ręki do ręki, wkłada do buzi i poznaje, jak wszystko do tej   pory, językiem.<br />
            W drugim półroczu, kiedy rozwijają się chwytne funkcje ręki i   coraz bardziej ulepsza się czucie dotyku, niemowlę coraz rzadziej   korzysta z pomocy języka do oceny przedmiotu trzymanego w swojej ręce.<br />
            Tak jak połączenia międzykręgowe były początkowo bardzo ścisłe,   co utrudniało symetrię tułowia, uniemożliwiało swobodną rotację między   kręgami, ograniczało pełny zakres ruchu ramienia w kulistym stawie   barkowym, tak i połączenia między kośćmi śródręcza  dopiero z czasem   ulegają rozluźnieniu. Następuje właściwy rozwój ręki, doskonalony   jeszcze potem podczas podpierania się w pozycji          czworaczej, konieczny do osiągania precyzji ruchów palców.<br />
            Podsumowując, w drugim kwartale pojawia się stabilna pozycja   leżenia na plecach w symetrii i utrzymanie tej symetrii przez dłuższy   czas. Wzmacnia się przednia ściana tułowia. Dobrze napinające się   mięśnie brzucha umożliwiają unoszenie nóg  coraz wyżej. Mięśnie   przedniej ściany szyi i klatki piersiowej utrzymują głowę dziecka   podciąganego za rączki do siadu. Precyzyjnie wyciąga ręce do   przedmiotów, chwyta je z opozycją kciuka, łapie swoje stopy i ciągnie je   do buzi.<br />
            Na koniec 6-go m.ż. pojawia się skoordynowany obrót na brzuch   poprzez podparcie na łokciu, dźwignięcie górnej części tułowia i skręt   tułowia z przełożeniem jednego kolana ponad drugim. Jest to możliwe   dzięki swobodnej rotacji między kręgami w odcinku piersiowym całkowicie   wyprostowanego kręgosłupa.<br />
            Ten program rozwoju zostanie poważnie opóźniony, jeżeli u   dziecka istnieją odgięciowe reakcje głowy i miednicy oraz prężenie   kończyn dolnych w baletowym ustawieniu stóp.<br />
            Reakcje te przeciwdziałają przyciąganiu kolan do brzucha i   unoszeniu stóp w kierunku do ust dziecka. Reakcje odgięciowe oznaczają   brak pełnego wyprostu kręgosłupa i brak swobodnej rotacji między   kręgami. Uniemożliwiają tym samym osiągnięcie skoordynowanego obrotu z   pleców na brzuch.<br />
            Wyprost kręgosłupa w górnym odcinku i związane z tym obniżenie   barków i przyciąganie łopatek do kręgosłupa piersiowego ma bezpośredni   wpływ na otwarcie rąk i oswobodzenie kciuka, a więc na prawidłowy dla   człowieka rozwój chwytnych funkcji ręki. Jeśli nie dojdzie do   centrowania kości ramiennych w kulistych stawach barkowych, wówczas ręce   nie będą mogły być dowolnie wyciągane do przedmiotów, a przetrwałe   odruchy chwytne uniemożliwiają swobodne otwieranie dłoni na spotkanie z   nowymi doświadczeniami.<br />
            <br />
            <strong>C.  Od symetrycznego podparcia na łokciach, do dwunożnej   lokomocji w pionie (II półrocze).</strong><br />
            <br />
            Już wiemy, że 3-miesięczne dziecko leżące na brzuchu, umie   podeprzeć się symetrycznie na obu łokciach. To podparcie związane jest z   próbą uniesienia tułowia i głowy nieco wyżej, tak aby zobaczyć coś   interesującego. Trzeba w tym celu napiąć mięśnie klatki piersiowej i   kończyn górnych, przesunąć łokcie nieco do przodu, oprzeć się na nich,   unieść się i oderwać od podłoża. W ten sposób maluch skoncentrował ruchy   całego ciała na osiągnięciu jednego celu i jakby „chwycił wzrokiem”   interesujący go przedmiot. Nadal nie potrafi wyciągnąć do niego ręki,   jak spróbuje to straci równowagę i opadnie. Wiemy przecież, że aby   dźwignąć górną część tułowia, trzeba oprzeć się na trzech punktach   podparcia. Znajdują się one na obu łokciach oraz w dolnej części   brzuszka na wysokości bioder i spojenia łonowego. Utrata podparcia   choćby w jednym z tych punktów, musi wodować zachwianie równowagi – w   czwartym m-cu życia nie próbuje jeszcze odrywać jednego z łokci od   podłoża. Czeka. Leżąc spokojnie na brzuszku niemowlę stopniowo rozluźnia   dłonie i bawi się położonym przed nim blisko przedmiotem. W ciągu   kolejnych sześciu tygodni uczy się przenosić ciężar swojego ciała z   łokcia na łokieć. Pomaga w tym duża głowa zwrócona to w prawo, to w   lewo, gdy niemowlę obserwuje zabawki. Dochodzi do obciążenia, to prawej,   to lewej strony ciała. Jest to dobry trening reakcji równoważnych. Z   czasem obciążenie na zmianę łokci, staje się mniej automatyczne, a coraz   bardziej odczuwane i rejestrowane przez dziecko (poprzez receptory   czucia głębokiego z mięśni i kości).<br />
            W wieku czterech i pół miesiąca dziecko uwalnia jedną rękę, żeby   dosięgnąć zabawkę, nie tracąc przy tym równowagi. Potrzebny trzeci   punkt podparcia, utracony na skutek oderwania jednego łokcia od podłoża,   pojawia się poprzez mechanizm podciągania w kierunku dogłowowym kolana   po stronie uwolnionej kończyny górnej. <br />
            Do tej pory obie nóżki leżały w lekkim zgięciu, zupełnie luźne.   Teraz kolano po stronie wyciągniętej ręki przesuwa się do przodu.   Konfiguracja trójkąta podparcia, na którym leży niemowlę zmienia się.   Punktami podparcia stają się: jeden łokieć, biodro i udo po tej samej   stronie i przeciwległe kolano przy nóżce zajętej i przyciągniętej w   kierunku dogłowowym. Dziecko powtarza ten wzorzec to dla prawej, to dla   lewej strony. Znowu wszelkie trudności dziecka – asymetrie, musimy   zaobserwować i przeciwdziałać im. <br />
            Naprzemienne podciąganie kolan w drugim kwartale jest wstępem do   podparcia na kolanach w pozycji          czworaczej, która pojawia się w rozwoju dziecka dopiero za jakiś   czas. Jej elementy widoczne są jednak już teraz.<br />
            Asymetryczne podparcie na jednym łokciu wyprzedza w czasie   osiągnięcie skoordynowanego obrotu z pleców na brzuch. Podparcie na   jednym łokciu i dźwiganie na nim ciężaru tułowia jest ważnym elementem   mechanizmu prawidłowego obrotu. Asymetryczne podparcie na łokciu pozwala   w piątym miesiącu życia na chwyt do przodu. Podobne asymetryczne   podparcie na przełomie siódmego miesiąca życia służy już wyciągnięciu   wolnej rączki w górę, ponad bark i ponad głowę. Chwyt w górę umożliwia   podciąganie ciała bardziej do pionu i odgrywać bodźce około 9 miesiąca   życia ważną rolę w mechanizmie wstawania – najpierw do klęku, a potem do   pozycji pionowej przy meblach albo w kojcu.<br />
            Ale nie wyprzedzajmy faktów.<br />
            Nasze dziecko ma piąty miesiąc życia i leży na brzuchu, unosi   się opierając raz na prawym, raz na lewym łokciu. W tym czasie pojawia   się tzw. „pływanie”. Niemowlę coraz częściej próbuje oprzeć się na obu   dłoniach jednocześnie, na obu kończynach górnych wyprostowanych w   łokciach. Ma jednak trudność z długotrwałym utrzymaniem ciężaru ciała w   tej pozycji. Odgina się więc nieco do tyłu, odrywa obie dłonie od   podłoża, wyciąga je w bok i po chwili powraca do podparcia na dłoniach.<br />
            Stopniowe uniesienie tułowia wysoko na dłoniach staje się coraz   bardziej stabilne. Grzbiet i mięśnie przedniej ściany tułowia są coraz   silniejsze. Pod koniec szóstego miesiąca życia całkowicie wygasają   odruchy chwytne rąk, a więc dłonie, na których unosi się wysoko tułów,   nie są już zaciśnięte w piąstki, ani półzamknięte.<br />
            Podparcie odbywa się wyraźnie na całej powierzchni dłoni i   palców, a nie na okolicy stawu nadgarstkowego. Trzecim punktem   stabilizującym tę pozycję są uda leżące na podłożu. Za to brzuszek coraz   częściej i coraz wyżej unoszony w górę dzięki napinaniu wszystkich   mięśni brzucha.<br />
            Pod koniec 6 m.ż. niemowlę osiąga umiejętność obrotu (przetacza   się z pleców na brzuch i od tej pory rozwój funkcji ruchowych odbywa się   z pozycji leżenia na brzuchu).  W międzyczasie, doskonaląc kontrolę nad   swoim ciałem i precyzję panowania nad własnymi ruchami, potrafi   zatrzymać się na boku w czasie obrotu z pleców na brzuch. Podpierając   się na łokciu, potem na dłoni i unoszą coraz wyżej tułów, osiąga zwykle w   8 miesiącu życia siad skośny. W tej pozycji uczy się chwytać ponad   barkiem. Unosi ramię do kąta 135 stopni. Coraz silniejsze ręce pozwalają   unosić grzbiet wyżej i na chwilę oderwać biodra od podłoża. Stopniowo   pojawia się podparcie na coraz częściej i lepiej podciąganych pod brzuch   kolan. Powoli wzmacniają się mięśnie przywodziciele ud i odwiedzione   początkowo, ułożone płasko na podłożu uda stopniowo osiągają pionowe   ustawienie, a kolana zbliżają się do środkowej linii ciała. To powoduje,   że pod koniec 8 m-ca życia dziecko osiąga pozycję czworaczą, inaczej   klęk podparty – staje oparte na kolanach i dłoniach z brzuchem   uniesionym nad podłoże.<br />
            W związku z kierunkiem rozwoju układu nerwowego u człowieka – od   głowy ku miednicy – nowe funkcje pojawiają się najpierw w kończynach   górnych, a potem w dolnych.<br />
            Kończyny górne potrafią już podpierać się naprzemiennie, a dolne   jeszcze nie umieją pracować w ten sposób. Nie ma także koordynacji   między pracą pasa barkowego i pasa biodrowego. Z drugiej strony niemowlę   w tym wieku ma już dużą potrzebę ruchu i zdobywania tego, co leży   trochę dalej od niego. Przy pomocy kończyn górnych, które naprzemiennie   wykonują ruchy kroczenia, przemieszcza się do przodu. Przy tym pociąga   tułów i nogi, biernie ułożone na podłożu. Niemowlę „foczy”. <br />
            Gdy nasz maluch stanie „na czworaka” , na jakiś czas zatrzymuje   się na tym etapie rozwoju. <br />
            Po pierwsze – musi nauczyć się utrzymywać oderwany od podłoża   grzbiet na czterech podporach swoich kończyn.<br />
            Po drugie – znów pojawia się mechanizm przenoszenia ciężaru   ciała z dłoni na dłoń, z kolana na kolano, a w końcu z przodu do tyłu – z   dłoni na kolana i z powrotem. Obserwuje się przemieszczanie bioder to   do góry, to na pięty i znów  w górę.<br />
            Na początku grzbiet niemowlęcia w pozycji czworaczej załamuje   się jak łódeczka. Stopniowo jednak tułów oderwany od podłoża lepiej się   prostuje. To doskonalenie związane jest ze wzmocnieniem siły mięśni   brzusznej i grzbietowej powierzchni tułowia. Dopiero gdy dziecko nabiera   przekonania i pewności co do swoich możliwości, rusza do tyłu. „Rakiem”   w tył. Zaczyna się okres raczkowania, inaczej          czworakowanie. Przez kilka dni do tyłu, potem stopniowo do   przodu. Czworakowanie musi byś skoordynowane i naprzemienne.<br />
            Osiągnięcie czworakowania i uzyskanie stabilności grzbietu jest   stanem wyjściowym do samodzielnego siadania. Dziecko przechodzi wtedy,   opuszczając jedno biodro na podłoże, z pozycji czworaczej do siadu   skośnego. Podpiera się na jednej ręce i bocznej powierzchni uda.   Następnie poprzez odepchnięcie się od podłoża z jednoczesnym   prostowaniem nóg w kolanach osiąga siad prosty ( 8 m-c życia). Siad nie   jest „dojrzały” jeśli obserwujemy zaokrąglenie się pleców oraz   podginanie kolan. Dopiero stopniowo doskonalone czworakowanie poprawia w   siadzie wyprost tułowia w pionie i powoduje dociśnięcie całych   powierzchni tylnych ud do podłoża. Jeśli natomiast dziecko 6-cio   miesięczne sadzamy w rogu kanapy, na poduszkach, to zmuszamy je do   utrzymania pionowej postawy tułowia, zanim jego grzbiet jest do tego   przygotowany. Dziecko albo upada do przodu wyginając w pałąk kręgosłup,   albo upada w bok i ustawia asymetrycznie kręgosłup tak, że stanowić to   może zagrożenie dla jego przyszłej postawy.<br />
            Obecnie obserwuje się znaczną liczbę niemowląt z asymetrią   ułożenia, a ponad 70 % uczniów w szkole podstawowej ma wady postawy i   płaskostopie. Asymetria ułożenia nasila się właśnie poprzez nadmierne   obciążanie kręgosłupa podczas zbyt wczesnych prób sadzania niemowlęcia.<br />
            Samodzielne przyjmowanie przez dziecko wyższej niż dotąd pozycji   świadczy, że jest już ono do tego pod każdym względem przygotowane.   Oznacza to, że aparat ruchu (kości, mięśnie, stawy i więzadła) gotowy   jest na pokonanie nowych obciążeń. Zatem okres czworakowania to w jakimś   sensie zbieranie kapitału zdrowia fizycznego na przyszłość.<br />
            <br />
            <strong>UWAGA  !!!</strong><br />
            Stosowanie nosidełek, utrzymujących tułów niemowlęcia w pionie,   powinno mieć miejsce dopiero wtedy, gdy dziecko ma przygotowaną   mięśniową osłonę dla kręgosłupa – a więc, gdy niemowlę nauczy się   utrzymywać tułów w pozycji          czworaczej. Często widzi się w sklepach młodych rodziców z   malutkim niemowlęciem w nosidełku, które śpi. Głowa wisi mu na jedną   stronę i pod jej ciężarem  pewne mięśnie szyi naciągają się nadmiernie, a   zwiotczały w czasie snu tułów nie stanowi żadnej ochrony dla   kręgosłupa. Naciągnięte mięśnie szyi bolą, a każdy krok taty, dzielnie   dźwigającego          maluszka, jest urazem dla kręgów, które uderzają o siebie. Można   się spodziewać, że te mikrourazy powierzchni stawowych kręgów spowodują   u dorosłego już człowieka wcześniejsze pojawienie się tzw. chorób   zwyrodnieniowych kręgosłupa.<br />
            Nie polecam także chodzików. Chodzik dla powieszonego w nim   6-cio miesięcznego niemowlęcia jest jak proteza. Ma ułatwić pozycję   pionową, podczas gdy własne mięśnie są jeszcze  nieprzygotowane do   dźwigania ciężaru ciała, po prostu zbyt słabe. Próby chodu w takiej   sytuacji będą nieprawidłowe. Stopy przy pierwszych próbach oparcia ich   na podłożu, są zwykle ustawione koślawo. Podparcie odbywa się głównie na          przodostopiu. Dziecko odpycha się w chodziku palcami ustawionych   koślawo stóp. Jeśli utrwalimy ten sposób, dziecko będzie później   pacjentem ortopedy. Powinniśmy walczyć raczej o prawidłowe czworakowanie   i namówić rodziców, aby nie stosowali „nauki chodzenia”.<br />
            <br />
            Czworakując niemowlę dochodzi z czasem do mebla i chwyta się go,   próbuje podnieść się wyżej. Przechodzi więc do klęku prostego, przenosi   ciężar z kolana na kolano, a w końcu opierając się na jednej stronie   ciała uwalnia drugą nogę i stawia ją na stopie. Teraz chwyta rączkami   jeszcze wyżej i staje w pionie. Wygląda to jak czworakowanie w górę,   bowiem pierwsze próby wstawania wymagają współpracy kończyn górnych.   Inaczej mówiąc, przy osłabionej sile kończyn górnych opóźnia się moment   wstawania przy sprzętach.<br />
            Stojący już mały człowiek zaczyna posuwać się krokiem dostawnym,   bokiem wzdłuż mebla. Ten okres obciążenia brzegu wewnętrznego i   zewnętrznego stopy ma wielkie znaczenie dla rozwoju sklepienia stopy i   zapobiegania płaskostopiu. Dopiero za kilka tygodni maluszek spróbuje   odwrócić się i zrobić pierwszy krok do przodu. I znów prowadzenie   niemowlęcia za rączki grozi utrwaleniem stawiania stóp głównie na ich   przyśrodkowych brzegach. Inaczej mówiąc wzmacnia ustawienie koślawe, co   bezpośrednio wpływa na występowanie w przyszłości płaskostopia. Za to   chodzenie bokiem rozwija prawidłowe obciążenia stóp na ich zewnętrznych   brzegach, pozwalając kształtować się ich podłużnym sklepieniom. W tym   czasie dochodzi również do rozluźnienia kości śródstopia i przygotowania   stopy do dźwigania ciała w pionie.<br />
            Całkowity rozwój stopy trwa aż do 3 lat życia.<br />
            Uważa się, że u zdrowego dziecka, u dziecka bez zaburzeń ze   strony ośrodkowego układu nerwowego, w jednym czasie, w przeciągu kilku   czy kilkunastu dni pojawia się umiejętność          czworakowania, siadu prostego, i ustawiania przy sprzętach.   Licząc od tego momentu samodzielne chodzenie pojawi się za około trzy   miesiące.<br />
            Jeśli dziecko nigdy nie czworakowało, a od razu wstało,   przypuszczalnie sami rodzice przyczynili się do tego, nie dając mu   okazji do          czworakowania. Albo wcześniej wsadzili je w chodzik, albo   prowadzili za ręce, zanim nauczyło się wstawać własnymi siłami. Ma to   jednak, jak wszystko w życiu, swoją cenę.<br />
            Nieobecność czworakowania w procesie rozwoju ruchowego dziecka   sprawia, że w przyszłości, czasem całkiem niedalekiej, może pojawić się   więcej trudności na jego drodze niż w przypadku prawidłowego toku   rozwojowego.<br />
            Uważa się, że czworonożna koordynacja ruchowa jest wyrazem   uporządkowanie ośrodkowego układu nerwowego, jest bazą do zdobywania   kolejnych umiejętności.<br />
            Znane są badania, które udowadniają, że procent uczniów z   dyslekcją i dysgrafią wśród dzieci, które nigdy nie czworakowały, jest   znaczny, większy niż w pozostałej populacji !!!.<br />
            Niektórzy terapeuci mowy zaczynają z dzieckiem ćwiczenia od   naprzemiennego          czworakowania, zanim rozpoczną zajęcia logopedyczne.<br />
            Brak czworakowania to gorsze w przyszłości planowanie ruchu,   opóźnienie procesu nauki jazdy na rowerze czy nartach, albo trudności w   grze w tenisa. Takie dzieci mają problemy z wykonaniem pewnych ćwiczeń   na lekcjach wychowania fizycznego i często przeżywają wtedy swoje małe   dramaty.<br />
            Warto wiedzieć, że ponad połowa młodocianych pacjentów ze   skoliozami, badanych w stołecznym Centrum Rehabilitacji w Konstancinie,   nigdy nie raczkowała. Dziecko, które zwykle w wieku 9 czy 10 miesięcy   stoi i przesuwa się bokiem trzymając się mocno, dokonuje stopniowo prób   oderwania rąk od mebla i chwycenia się za fotel stojący o krok dalej,   uczy się pokonywać lęk. Coraz pewniej utrzymuje postawę pionową dzięki   trenowanym od pierwszych tygodni życia mechanizmów równowagi.<br />
            Najpierw uczyło się przenosić ciężar ciała z łokcia na łokieć,   potem ćwiczyło opieranie się na jednej kończynie i pośladku w siadzie   skośnym, potem z przodu do tyłu w pozycji          czworaczej, aż stało w pionie. Teraz odrywa się od mebla, aż   wreszcie spróbuje ruszyć do przodu. Zaczyna samodzielnie chodzić.   Stopniowo kuca i wstaje. Stale doskonali swoje umiejętności.<br />
            <br />
            Rozwój ruchowy człowieka tak jak rozwój zwierząt, a nawet   poszczególnych układów naszego organizmu, odbywa się w określonym wieku,   w określonej kolejności po sobie i według bardzo sprecyzowanego wzorca.<br />
            <br />
            PIERWSZE  OBJAWY  NIEPRAWIDŁOWOŚCI.<br />
            <br />
            1.Nadmierne odginanie głowy oraz mostki i reakcje odgięciowe   tułowia.<br />
            2.Prężenie kończyn dolnych.<br />
            3.Baletowe ustawienie stopy z przywodzeniem przodostopia.<br />
            4.Trudności zginania i odwodzenia kończyn podczas toalety i   ubierania niemowlęcia.<br />
            5.Drżenia kończyn.<br />
            6.Silne i częste zaciskanie piąstek.<br />
            7.Przywodzenie kciuka pod koniec pierwszego kwartału oraz w   późniejszym okresie.<br />
            8.Niechęć dziecka do leżenia na brzuchu pod koniec pierwszego   kwartału oraz w późniejszym okresie.<br />
            9.Nadmierna i nieuporządkowana ruchliwość dziecka.<br />
            10.Nadwrażliwość, niepokój, małe zapotrzebowanie na sen.<br />
            11.Trudności nawiązywania i utrzymania kontaktu wzrokowego z   najbliższymi.<br />
            12.Drgawki, bezdechy, wyłączanie świadomości.</p>
    

    
  
    
    
    </div>
   
<!-- end #main --></div>
	<!-- This clearing element should immediately follow the #main div in order to force the #kontener div to contain all child floats --><br class="clearfloat" />
  <div id="footer">
<img src="images/dziel.jpg" alt="dalej.." width="12" height="13" class="dziel" />
<a href="rehabilitacja-dzieci-metody-terapeutyczne.html" title="rehabilitacja dzieci-metody terapeutyczne">rehabilitacja dzieci- metody terapeutyczne</a>
<img src="images/dziel.jpg" alt="dalej.." width="12" height="13" class="dziel" />
<a href="rehabilitacja-dzieci-osrodek-wczesnej-interwencji.html" title="rehabilitacja dzieci-osrodek wczesnej interwencji">rehabilitacja dzieci-Ośrodek Wczesnej Interwencji</a>
<img src="images/dziel.jpg" alt="dalej.." width="12" height="13" class="dziel" />
<a href="galeria-rehabilitacja-dzieci/" title="galeria- rehabilitacja dzieci ">galeria- rehabilitacja dzieci</a>
<img src="images/dziel.jpg" alt="dalej.." width="12" height="13" class="dziel" />
<a href="rehabilitacja-doroslych-metody-terapeutyczne.html" title="rehabilitacja doroslych-metody terapeutyczne">rehabilitacja dorosłych-metody terapeutyczne</a>
<img src="images/dziel.jpg" alt="dalej.." width="12" height="13" class="dziel" />
<a href="galeria-rehabilitacja-doroslych/" title="galeria- rehabilitacja doroslych">galeria- rehabilitacja dorosłych</a>
<p class="stopka">page designed by GL</p>
</div><!-- end #footer -->
<!-- end #kontener --></div>
 <div class="kac-sm-panel" itemscope itemtype="http://schema.org/Organization">
		<ul>
        <li class="kac-sm-block kac-sm-blog"><a href="https://www.revita-dukla.pl/blog/" itemprop="sameAs" rel="publisher" target="_self"><img src="images/blog-icon.png" alt="Jesteśmy na Blogu" /><span>Blog</span></a></li>
		<li class="kac-sm-block kac-sm-gplus"><a href="https://posts.gle/oHG3y" itemprop="sameAs" rel="publisher" target="_blank"><img src="images/gmb.png" alt="GoogleMyBusiness" /><span>GMB</span></a></li>
			
		</ul>
	</div>
<script type="text/javascript">
var MenuBar1 = new Spry.Widget.MenuBar("MenuBar1", {imgDown:"SpryAssets/SpryMenuBarDownHover.gif", imgRight:"SpryAssets/SpryMenuBarRightHover.gif"});
  </script>
    <div itemscope itemtype="http://data-vocabulary.org/Organization">
	
	<meta itemprop="name" content="Revita-dukla"/>
	<meta itemprop="tel" content="+48 134-331-555"/>	
	<meta itemprop="tel" content="+48 660-596-511"/>		
	
	<div itemprop="address" itemscope itemtype="http://data-vocabulary.org/Address">
		<meta itemprop="street-address" content="Parkowa 5"/>
		<meta itemprop="locality" content="Dukla"/>
		<meta itemprop="postal-code" content="38-450"/>
	</div>
	
	
	<meta itemprop="url" content="https://www.revita-dukla.pl/" />
	

	<div itemprop="geo" itemscope itemtype="http://data-vocabulary.org/Geo">
		<meta itemprop="latitude" content="49.5557" />
		<meta itemprop="longitude" content="21.6856" />
	</div>
</div>
</body>
</html>
