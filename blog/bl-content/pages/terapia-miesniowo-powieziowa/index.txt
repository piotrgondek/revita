<p><strong>Powięź jest to forma tkanki łącznej, która oplata struktury ludzkiego organizmu. </strong>Jej podstawowy budulec stanowią włókna kolagenowe o zróżnicowanej gęstości. Zawiera ona dużą ilość fibroblastów, które zapewniają jej płynność ruchu, mającą fundamentalne znaczenie dla odpowiedniej pracy struktur organizmu i komunikacji międzykomórkowej. Powięź jest narażona na ciągłe odkształcenia, spowodowane ruchami naszego ciała.<!-- pagebreak --></p>
<p> </p>
<h2><strong>Cele terapii mięśniowo-powięziowej</strong></h2>
<p> </p>
<p><strong>Celem terapii mięśniowo-powięziowej jest zniwelowanie obciążeń i przywrócenie stanu sprzed ich powstania.</strong> Pojawiają się one w wyniku złych nawyków i wzorców, takich jak unikanie bólu po operacji. Na nasz organizm wpływa też charakter pracy, który wymaga trwania w określonej pozycji. Terapia mięśniowo-powięziowa pozwala spojrzeć na ciało ludzkie jako holistyczny system i dostrzec powiązania pomiędzy pozornie niezwiązanymi ze sobą nieprawidłowościami działania organizmu. Pozwala też uporać się z mimowolnymi napięciami mięśniowymi oraz nieprawidłowościami pracy narządów ruchu. </p>
<p> </p>
<h2><strong>Metody prowadzenia terapii</strong></h2>
<p> </p>
<p><strong>Terapia ta opiera się przede wszystkim na masażu i manualnym oddziaływaniu na ciało pacjenta, </strong>co ma na celu przesuwanie tkanek i zmianę struktury ich ułożenia. Działanie to wymaga współpracy pacjenta, który podczas sesji musi wykonywać określone ruchy, aby uzyskać fizjologiczne, prawidłowe ułożenie ciała. Terapia mięśniowo-powięziowa obejmuje ok. 12 sesji. Pierwsze z nich koncentrują się na strukturach powierzchniowych. Z czasem terapeuta przechodzi do głębszych warstw, po to, aby na końcu dokonać ich integracji. </p>
<p> </p>
<h2><strong>Wskazania do podjęcia terapii mięśniowo-powięziowej</strong></h2>
<p> </p>
<p></p>
<p><a href="https://www.revita-dukla.pl/rehabilitacja-doroslych-metody-terapeutyczne.html">Terapia mięśniowo-powięziowa</a> może być wykorzystana, kiedy inne sposoby leczenia różnych dolegliwości. Zaczynając od ograniczenia ruchowego, przez bóle kręgosłupa, na schorzeniach o podłożu psychosomatycznym kończąc. Terapia ta może okazać się zbawienna dla osób, które<strong> nie chcą obciążać swojego organizmu farmakoterapią </strong>lub szukają innowacyjnych metod, mających źródła w medycynie naturalnej. </p>