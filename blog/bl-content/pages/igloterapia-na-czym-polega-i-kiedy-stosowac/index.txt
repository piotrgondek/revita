<p>Igłoterapia nazywana jest również suchym igłowaniem i pomimo iż z pewnością większości z nas igły nie kojarzą się dobrze, to ta innowacyjna metoda cieszy się skutecznością i rosnącą popularnością.<!-- pagebreak --></p>
<p>Odpowiednie igły wykorzystuje się w celu <strong>nakłuwania właściwie dobranych punktów spustowych, znajdujących się na brzuścu mięśnia bądź powięzi, które często określa się również jako nadmiernie wrażliwe.</strong> Mowa o miejscu, które w obrębie tkanek ciała wykazuje wyjątkową wrażliwość na ból, dotyk czy też nacisk.</p>
<p>Choć wygląda podobnie, to nie powinniśmy mylić zabiegu suchego igłowania z akupunkturą, która przede wszystkim wyróżnia się zupełnie innym celem działania. Jedna i druga terapia jednak wykorzystują takie same igły.</p>
<h2><strong>Jak wygląda zabieg suchego igłowania?</strong></h2>
<p><a href="https://www.revita-dukla.pl/rehabilitacja-doroslych-metody-terapeutyczne.html">Zabiegi igłoterapii</a> wykonywane są z wykorzystaniem bardzo cieniutkich igieł, wykonanych ze stali nierdzewnej. Nie znajdują się w nich żadne płyny, stąd miano suchego igłowania. Grubość każdej ze sterylnych igieł to najczęściej od 150 do 300 mikrometrów, zaś ich długość waha się w granicach od 15 do 100 milimetrów.</p>
<p>Pacjent układany jest na specjalny łóżku, zwykle takim przeznaczonym do masażu. <strong>Fizjoterapeuta odnajduje miejsca na powięziach i mięśniach, które wykazują wrażliwość na dotyk i ucisk. Takie sprawdzanie przeprowadza delikatnie uciskając.</strong> Po odnalezieniu punktu spustowego umieszcza w nim igłę, przez co doprowadza do mechanicznego stymulowania tkanek.</p>
<p>Igła po wbiciu w ciało powoduje wytworzenie się impulsu, który musi przejść przez rdzeń kręgowy, a następnie dotrzeć do włókien mięśniowych pasma, które jest nadmiernie napięte. Dochodzi do odruchu bezwarunkowego, w którego wyniku pojawia się mimowolny skurcz mięśni w określonej okolicy ciała. Takie oddziaływanie prowadzi do zmniejszenia napięcia, zmniejszenia dokuczliwego bólu i rozluźnienia mięśni.</p>
<h2><strong>Gdzie wykonać zabieg igłowania?</strong></h2>
<p>Z pewnością na zabieg igłowania najlepiej umówić się w sprawdzonym i polecanym gabinecie. Igły powinny być sterylne, a <strong>fizjoterapeuta skrupulatnie przestrzegać zasad aseptyki</strong>. Dodatkowo zabieg ten wymaga doświadczenia, umiejętności i wiedzy anatomicznej, dzięki czemu możliwe będzie właściwe pokierowanie igły.</p>
<h2><strong>Czy zabieg boli?</strong></h2>
<p>Jeśli zabieg jest właściwie i umiejętnie wykonany przez doświadczoną osobę, to nie będą pojawiać się żadne dolegliwości bólowe w czasie jego przeprowadzania. W miejscu, gdzie znajdowała się igła, może być odczuwalne lekkie mrowienie lub rozpieranie, a po zakończeniu może pojawić się niewielki krwiak.</p>
<h2><strong>Kiedy stosuje się igłoterapię?</strong></h2>
<p>Zabiegi igłoterapii wykorzystywane są w leczeniu ostrego i przewlekłego bólu mięśniowo-powięziowego. Mogą one pojawiać się na skutek stresu, przeciążenia, czy niedoborów witamin i mikroelementów.</p>
<p></p>
<p>Specjaliści zalecają wykorzystanie suchego igłowania w takich dolegliwościach jak: zespół cieśni nadgarstka, zespół barku bolesnego, kolana biegacza, łokieć tenisisty, zespoły bólowe kręgosłupa, bóle ścięgna Achillesa, napięciowe bóle głowy i wiele innych.</p>