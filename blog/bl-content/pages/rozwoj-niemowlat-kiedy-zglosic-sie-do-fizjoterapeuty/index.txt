<p>Uważna i świadoma obserwacja własnego dziecka jest niezwykle istotna, ponieważ to właśnie rodzice jako pierwsi mogą wykryć nieprawidłowości w jego rozwoju i zgłosić się do specjalisty. W tym wpisie opiszemy podstawowe nieprawidłowości rozwojowe niemowląt, które powinny skłonić rodziców do wizyty u fizjoterapeuty.<!-- pagebreak --></p>
<h2><br><strong>Dlaczego warto odwiedzić fizjoterapeutę?</strong></h2>
<p><br><a href="https://www.revita-dukla.pl/rehabilitacja-dzieci-metody-terapeutyczne.html">Fizjoterapeuta</a> to specjalista, który potrafi ocenić czy nasze dziecko rozwija się prawidłowo pod względem motorycznym, a nawet psychomotorycznym. Z tych powodów zaleca się pierwszą wizytę u niego, zanim nasz malec ukończy trzeci miesiąc życia. Wielu rodziców nie widzi sensu takiej konsultacji, jednak fizjoterapeuta może pomóc nam w znalezieniu przyczyn takich problemów, jak: częste kolki, niemożność ssania, zbyt długie drzemki albo płacz, którego nie jesteśmy w stanie utulić. Fizjoterapeuta ma holistyczne spojrzenie na rozwój naszego brzdąca. Obserwując malucha, wskaże nam bardzo proste pomysły jak pomóc dziecku wykonać dany ruch we właściwy sposób i jak wypracować u niego prawidłowe wzorce ruchu. Jest to bardzo ważna kwestia już na tak wczesnym etapie życia, ponieważ dzięki prawidłowym wzorcom ruchu, dziecko będzie w stanie odpowiednio rozwinąć swoją koordynację, pracę oczu i koncentrację. Niewykryte złe wzorce ruchowe będą się na siebie nakładać i dziecko będzie zdobywać kolejne umiejętności ruchowe na nieprawidłowych wzorcach, co może spowodować późniejsze wady postawy czy zaburzenia neurologiczne.</p>
<h2><br><strong>Niepokojące objawy u niemowląt</strong></h2>
<p><br>Jeżeli zauważymy któryś z poniżej wymienionych objawów u swojego dziecka, powinniśmy jak najszybciej zgłosić się do fizjoterapeuty:</p>
<p><br>• Asymetryczne ułożenie ciała – np. jeżeli dziecko układa główkę tylko w jedną stronę<br>• Nadmierne napięcie mięśniowe - napinanie kończyn, tułowia, mocne zaciskanie kciuków, trudności w rozprostowywaniu rączek i nóżek<br>• Odginanie głowy<br>• Trudności w utrzymaniu pozycji w leżeniu na brzuszku<br>• Niechęć do leżenia na brzuchu<br>• Problemy podczas karmienia <br>• Częste ulewanie pokarmu<br>• Trudności z zasypianiem i niespokojny sen<br>• Drżenia kończyn<br>• Używanie tylko jednej ręki<br>• Zamiast raczkowania przemieszczanie się na pośladkach albo kicanie jak zając</p>
<p> </p>
<p> </p>
<p></p>
<p> </p>